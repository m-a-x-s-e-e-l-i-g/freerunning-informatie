---
title: "Safe Space / Pride Parkour Jam Amsterdam 2022"
author: "Max Seelig"
date: "2022-11-16"
updated: "2022-11-16"
categories: 
  - "mededeling"
  - "jam"
  - "video"
  - "pride"
  - "foto"
coverImage: "/images/blog/safe-space-jam-parkour-pride-2022-amsterdam.webp"
coverWidth: 16
coverHeight: 9
excerpt: "Een samenwerking tussen Parkour Culture, Pride and Sports en VROG heeft geresulteerd tot een geslaagde en gezellige jam: de Safe Space Jam. Deze bijeenkoming van atleten heeft plaatsgevonden op 30 juli 2022 in het Vondelpark te Amsterdam. Het doel van deze jam was om een veilige ruimte te creëren voor LGBTQIA+ atleten en hun supporters. Een veilige ruimte, waar deelnemers hun optimale zelf kunnen zijn, ongeacht hun seksuele oriëntatie, genderidentiteit, genderexpressie of geslachtskenmerken."
---

*Een samenwerking tussen Parkour Culture, Pride and Sports en VROG heeft geresulteerd tot een geslaagde en gezellige jam: de Safe Space Jam. Deze bijeenkoming van atleten heeft plaatsgevonden op 30 juli 2022 in het Vondelpark te Amsterdam. Het doel van deze jam was om een veilige ruimte te creëren voor LGBTQIA+ atleten en hun supporters. Een veilige ruimte, waar deelnemers hun optimale zelf kunnen zijn, ongeacht hun seksuele oriëntatie, genderidentiteit, genderexpressie of geslachtskenmerken.*

Naast de Vondelbrug werden mooie sprongen gemaakt, en uitdagende challenges uitgevoerd. Niet alleen op gebied van sport, maar ook in het openstellen van jezelf. 

## Kwetsbaarheid

<a href="https://www.instagram.com/david_hofman._/" target="_blank" rel="nofollow">David Hofman</a>, een van de organisatoren, voelde hij zich uitgenodigd zich te representen waar hij voor staat. Hij had de behoefte zich uit te kunnen spreken in de community waar hij hecht mee is, en een plaats in te nemen voor dingen die hij belangrijk vind, voor de mensen waar hij om geeft. 
Beoefenaars binnen de Nederlandse freerunning community hebben naar zijn gevoel de neiging om moeite te hebben met zichzelf kwetsbaar op te stellen. Jezelf écht durven open te stellen. Terwijl dat juist zo goed bij sport, en vooral deze sport past.

Een freerunner zoekt constant uitdaging op om beter te worden en zichzelf te ontwikkelen. Een freerunner leert constant te dealen met gedachten die opkomen. Gedachten die je tegenhouden de optimale versie van jezelf te zijn. Een freerunner moet soms een sprong in het onbekende maken om verder te komen, wat erg spannend kan zijn. Uitkomen voor je genderidentiteit of seksuele voorkeur is zo'n zelfde spannende sprong. 

Wanneer je jezelf kwetsbaarder opsteld, en vertrouwd op de mensen die er met sport altijd voor je zijn, leer je dat ze er ook op een compleet ander vlak voor je kunnen zijn. 

David ziet dat bij veel sporten er geen safe space is en dat vind hij jammer. Hij helpt onder andere met deze jam de freerun community verder door een moment te nemen bij dit onderwerp, en mensen in elkaar te laten vertrouwen. 

## Positieve impact

David heeft gemerkt dat de jam positief effect heeft gehad op de community. Sommige deelnemers voelen zich ook veiliger om zichzelf uit te spreken, en het heeft hem zelf ook persoonlijk geholpen. Het heeft hem veel vrijheid gegeven om lekker anders te mogen zijn, en trots te mogen zijn op je eigen kenmerken. Anders zijn dan anderen, en juist buiten het gemiddelde vallen. Dat past perfect bij zijn doel van freerunning... om niet te doen wat iedereen doet. Maar om om uniek te zijn, eigen stijl te creeëren en op je eigen manier te trainen.

Aan de hand van de jam is er met een groepje een losse Whatsapp groep aangemaakt. Een aantal mensen hebben zich daar voor het eerst openlijk durven uit te spreken over hun voorkeuren, terwijl ze dat op een normale jam toch erg onprettig zouden ervaren. 

> "Het zien van zoveel mensen op de pride jam die allemaal helemaal anders zijn, terwijl je zelf vaak een eenzaam gevoel krijgt, geeft een prachtig gevoel. Al helemaal bij een parkour jam. Met dit soort dingen hoop ik dat mensen datzelfde gevoel krijgen wat ik heb ervaren.".
> -David Hofman

## Een nieuwe jam!

<a href="https://www.instagram.com/smoel_pk/" target="_blank" rel="nofollow">Smoel</a> was een van de organisatoren. Hij heeft zich samen met David opgesteld als aanspreekpunt voor dit onderwerp. Ze hebben gemerkt dat er behoefte is voor een meer safe space. Los van Parkour Culture is daardoor een subcommunity ontstaan, waar dus ook jams en trainingen voor georganiseerd gaan worden.

De eerstvolgende jam die daaruit is ontstaan, **Parqueer Jam**, gaat plaatsvinden in Utrecht op 25 november 2022. Check de [Jam agenda](https://www.pkfr.nl/jams) voor details. 
 

## Impressie van Safe Space Jam
Bekijk deze Parkour Culture Vlog voor een impressie van de jam:
<iframe width="560" height="315" src="https://www.youtube-nocookie.com/embed/QgtheE5zv-0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

En bekijk de foto's die [Madelief Cornelisse](https://www.instagram.com/madelief_photographs/) op de jam heeft gemaakt:

https://www.instagram.com/p/Cgz1sMIssiz/
https://www.instagram.com/p/Cgz2imXsTsC/
https://www.instagram.com/p/Cgz26xBMdp-/
https://www.instagram.com/p/Cgz3xsBs6jF/