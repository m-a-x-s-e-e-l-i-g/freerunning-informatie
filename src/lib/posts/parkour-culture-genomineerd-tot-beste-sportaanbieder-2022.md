---
title: "Parkourculture genomineerd tot beste sportaanbieder 2022"
author: "Max Seelig"
date: "2023-03-08"
updated: "2023-03-09"
categories: 
  - "mededeling"
  - "parkourculture"
  - "Utrecht"
  - "Les"
coverImage: "/images/blog/parkourculture-beste-sportaanbieder-2022.webp"
coverWidth: 16
coverHeight: 11
excerpt: "Ontdek de genomineerde voor Beste Sportaanbieder in Utrecht voor 2022: Parkourculture. Met hun focus op urban sports en cultuur hebben ze de jeugd van Utrecht weten te inspireren en enthousiasmeren. Maar dat is nog niet alles: ze streven naar groei en ontwikkeling van de sport, en willen deze naar andere steden en gemeenten brengen. Lees verder om meer te weten te komen over Parkourculture en hun plannen voor de toekomst."
---

*Ontdek de genomineerde voor Beste Sportaanbieder in Utrecht voor 2022: Parkourculture. Met hun focus op urban sports en cultuur hebben ze de jeugd van Utrecht weten te inspireren en enthousiasmeren. Maar dat is nog niet alles: ze streven naar groei en ontwikkeling van de sport, en willen deze naar andere steden en gemeenten brengen. Lees verder om meer te weten te komen over Parkourculture en hun plannen voor de toekomst.*

## Beste Sportaanbieder 2022

<a href="https://parkourculture.nl/" target="_blank" rel="nofollow">Parkourculture</a> is verheugd te melden dat zij genomineerd zijn voor de titel van Beste Sportaanbieder in Utrecht voor 2022. Met ongeveer 900 sportaanbieders in de regio is het een enorme prestatie om bij de laatste drie kanshebbers te behoren. Parkourculture heeft zichzelf weten te onderscheiden door hun urban sports-cultuur onder de aandacht te brengen bij de jeugd in de regio Utrecht, en is vastbesloten om de sport verder te ontwikkelen en te verbeteren voor toekomstige generaties.

> Onze nominatie is te danken aan de inzet van alle leden, ouders en enthousiastelingen die zich hard maken voor de sport. We blijven streven naar een professionele, leerzame, speelse en bovenal een gezellige sportclub, waarbij kennismaking en culture op één staan.

<a href="https://www.instagram.com/sylvain_leupen/" target="_blank" rel="nofollow">Sylvain Leupen</a> van <a href="https://parkourculture.nl/" target="_blank" rel="nofollow">Parkourculture</a> streeft ernaar om alle kinderen in Utrecht de kans te bieden om te sporten en kennis te maken met freerunning.

## De nominatie
Stemmen kon tot en met 30 januari 2023. Per categorie kon één stem worden uitgebracht. Vervolgens verdeelden de jury en het publiek ieder 100 punten onder de genomineerden. In iedere categorie wint de genomineerde met de meeste punten de Sportprijs Utrecht 2022, waarmee Utrechtse spoprt in het zonnetje word gezet. 

De onafhankelijke jury heeft de verschillende voordrachten en prestaties beoordeeld. De jury Sportprijs Utrecht bestaat uit: Pim van Esschoten (namens de pers/Utrechtse Sportkrant), Rick van Manen  (namens RTV Utrecht), Marian ter Haar (namens de breedtesport), Hans Spekman (oud-wethouder sport en Utrechtse sportliefhebber), Inge Janssen (oud top roeier). Joscha de Vries (SportUtrecht) was de onafhankelijke voorzitter tijdens het juryoverleg.

## Parkourculture
<a href="https://www.instagram.com/sylvain_leupen/" target="_blank" rel="nofollow">Sylvain</a> geeft les op een speelse, energieke en gedreven manier die voor deelnemers erg leuk is. Zijn lessen passen perfect bij zijn eigen vijf F's: Fun, Friendship, Freedom, Fitness en Fulfillment. Met zijn freerunning lessen bereidt hij kinderen vanaf zes jaar voor op het echte werk buiten. 
In slechts een half jaar tijd heeft <a href="https://parkourculture.nl/" target="_blank" rel="nofollow">Parkourculture</a> meer dan vijftig leden gekregen, en die groei zet zich voort. 

## Streven
<a href="https://parkourculture.nl/" target="_blank" rel="nofollow">Parkourculture</a> heeft als doel alle toekomstige freerunners mee te nemen naar de unieke wereld van freerunning. Natuurlijk leren ze je de skills die je nodig hebt om te kunnen freerunnen, maar dat is niet alles. <a href="https://www.instagram.com/sylvain_leupen/" target="_blank" rel="nofollow">Syl</a> verteld dat ze het ook superbelangrijk vinden om de cultuur over te brengen. 
Hoe ga je met elkaar om? Hoe kunnen we elkaar verder helpen? En hoe kun je op een veilige manier je grenzen opzoeken? Dit zijn vragen die binnen de lessen vaak aan bod komen. Op die manier kunnen leerlingen pas écht freerunners worden.
> Bij ons heb je daadwerkelijk ook een plekje om je mening te geven en om dingen aan te passen zoals je het zelf zou willen.

## Groei
<a href="https://www.instagram.com/sylvain_leupen/" target="_blank" rel="nofollow">Sylvain</a> wil dit jaar meerdere locaties openen in verschillende steden rondom en wijkgebieden van Utrecht. Ook is hij op zoek samen te werken met gemeente Utrecht om bijvoorbeeld parken te realiseren voor de community. Aankomende zomer is het plan om met de leden straatworkshops te geven in de stad.